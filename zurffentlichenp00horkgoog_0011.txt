7

ejus sententiae permulta habemus argumenta et exempla omnibus in monumentis, quae Josephus
posteris tradidit.

Nam sub ortum belli judaici in Galilaeam missus est a magistratibus Hierosolymita-
nis, quod synedrium appellabatur, vetere Indaeorum more ex septuaginta viris compositum,
cnjus olim, dum libertate fruebantur, summa in republica auctoritas luerat, nunc vero
potentia haud legitima et eontra jussa Romanorum arrepta vel plebis consensu data. Nu-
merus autem septenarius saepius apud Judaeos invenitur et sanctus quasi habitus esse vide·
tur, id quod ortum, ut omnis eorum sapientia et eruditio, ex Mosi lege et libris, ubi
“ septimus dies, quo deus creator quiesse dicebatur, sanctus nuncupatus est. Inde etiam
hujus synedrii membra singula quaeque a libris rabbinicis, qua sunt jactantia rerumque
ignorantia, septuaginta linguarum cognitionem, praeter scientiam rerum naturalium, medi·
cinae, astrorum babuisse dicuntur (Jost I, 49). Ex eodem fonte fluxisse puto de septuaginta
interpretibus bibliorum sacrorum Alexandrinis fabulam notissimam, ut scilicet Judaei iu
Aegyptum transjecti, qui patrium sermonem fere obliti eraut, isti interpretationi ma·
jorem auctoritatem adtribuerent, utpote a summo senatu, a synedrio legitimo coniectae.
Galilaeorum etiam principes (τῶν ἐν τέλει vita ξ. 14), quum Josephus in eam provinciam veuit,
sunt septuaginta. Ad Neronem Judaei mittunt legatos 70 (b. j. ΙΙ. 9). Septuaginta discipulos
sibi elegit Christus. Posterorum Jacobi iu Aegyptum transmigrant 70; et quae sunt plura hujus
generis. Sed quod Jost (l. c.) dicit ex 71 membris hoc synedrium constitisse, unum istum fuisse
putem priori tempore summum sacerdotem, praesidem, Josephi aetate principem hujus senatus, qui
ex seditione ortus,⁸ ex doctissimis et opulentissimis Pharisaeorum compositus, summam auctoritatem
populi Hierosolymitani consensu exercebat. Quodsi Josephus nonnumquam potestatem exercuisse dicit
populum urbis (eui τοῦ δήμου, vita ξ. 52), vel τὸ κοινόν (ς. 61. 65) vel τὸ πλῆθος τῶν Ἱεροσο-
λυμιτῶν (ibid.) et quae sunt passim alia ‚hoc modo expressa, ea non tam gravia esse opinor,
veramque potestatem fuisse penes primores civitatis (οἱ πρῶτοι τῶν Ἱεροσολυμιτῶν ib. §- 60)
i. e. synedrium illud , qui ei Galilaeae praefecturam decreto suo ratam iecerant, contra inimicos,
quos multos habebat et quorum criminationes refutare non ultimum est consilium scriptorum
suorum, Justum, Jonatham, Amniam, Simonem, Azarurn (ξ. 38. 39. 53), in imperio eum
tuebantur et res omues ita administrabant, ut in urbe multitudo bello ac religionis lurore
exasperata, ut fit intestini tumultus temporibus, saepe primorum consilia, vi adhibita, alio
flecteret et ad suam voluntatem cogeret. Quali vero munere Josephus in Galilaea re ipsa
iunctus sit, quo consilio et quem ad finem eo missus luerit, neque ex ipso auctore manifesto
apparet, neque ipse in magistratu gerendo compertum habuit, neque principes civitatis tum
constituere ausi erant. Delegatus fuit cum extraordinaria atque infinita potestate , sicuti simili
rerum statu patrum memoria in Gallia audimus procuratores in provincias missos, qui supremi
concilii Parisiensis placita sustentarent et omnino pro re agerent. Neque enim ab initio libenter
ac sine haesitatione populus «ludaeorum bellum cum Romanis subierat neque posthac, quum
mox inevitabile iactum erat, uno omnes animo gerebant. Quod quidem jam ex causis ejus
certaminis perspici potest multumque habet momenti in Josepbi vita et agendi ratione recte
explicanda. Nam quum ceterae provinciae, sicuti Gallia, Asia, Aegyptus, longe Judaea poten·
tiores, ubi primum pacatae sunt, imperii Romani jugum patienter subirent ac vel proconsulum
crudelitatem, avaritiam, petulantiam nonnisi querelis ac judiciis avertere vel mitigare· studerent,
Hebraeorum gens, per se parva ac debilis insuperque partium studiis vehementer agitata,

 


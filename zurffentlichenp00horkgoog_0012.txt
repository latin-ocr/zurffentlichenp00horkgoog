8

ferocissima rebellione Romanorum ditionem detrectavit, bellum apertum suscepit et odio inexpia-
bili interire quam obedire malle videbatur. Neque Porcii Festi, Albini, Gessii Flori, procuratorum
Romanorum, vim ac lubidinem afferre sufficit nee caesareensium dolum ac scelus, Judaeos, qui
apud eos babitabant, omni modo cavillantium et prementium (Jost. hist. Jud. 11, 34. 36); quae
vulgo prima fuisse dicitur belli hujus causa et occasio, Ejus modi enim casus nulla est terra
Romanis subdita, quin saepius perpessa sit. Sed ad «Iudaicum bellum accessit altera quaedam ac
paene dixerim unica his temporibus causa, religionis auctoritas et sacerdotalis potestatis fastus
et superior sui aestimati03 ita ut totam illam seditionem, id quod perraro factum est in
antiquitate, unice in religione positam et ab ea profectam fuisse jure nostro dicere possimus.
His adjungendus alter locus, quo non minus diligenter animadverti debet, divulgata hoc aevo
per «Iudaeos in Asia, ex longo intervallo jam propagata, a prophetis oriunda, superstitiosa opinio
et exspectatiO, fore ut populus a deo antiquitus sibi electus rerum in Oriente potiretur, Romani
imperium amitterent (b. jud. prooem. 5. 2. τοῖς μὲν Ἰουδαίοις ἐν ἐλπίδι κτήσεως, τοῖς δὲ ἑν
ἀφαιρέσεως δέει γενέσθαι τὰ περὶ τὴν ἀνατολήν). Quae opini0, sanctissima vaticiniorum religione
excitata, inter imperatorum Romanorum, qui tum erant, insaniam et temeritatem, republica
intestinis conturbationibus labefactata, latius etiam diffusa esse et credita videtur, quum «Iosephus
etiam Germanicum bellum, ducibus Classico et Vitellio primis Domitiani temporibus ortum
(Tacit. hist. 1v.‚ 35, 57), eodem incitamento conflatum esse affirmet. (de b. jud. VII, c. 4. 5. 2).
Sed eam spem nimiam, frivolam et, <Iudaeorum ac Romanorum opibus comparatis, vix explica·
bilem, hodie non facile est comprehendere, si non animadvertamus, Josephum immodice et
arroganter de viribus et potestate suae gentis et judicasse et pronunciasse, non tantum ut
Graecis ac Romanis, sicuti jam praediximus, id persuaderet, sed hac opinionis arrogantia intimis
medullis quasi et ab incunabulis recepta. Quid, quod gloriatur (de b. jud. prooem 5. 4) ex
omnibus civitatibuS, quae Romanum jugum subierint, suam sine dubio ad summum felicitatis
pervenisse? quid? nonne hoc bellum maximum omnium fuisse affirmat non modo quae sua aetas
viderit, sed propemodum etiam eorum, quae auditione memoriae tradita fuerint? nonne regem
Davidem tantum reliquisse opum narrat, quantum nemo alius regum habuit neque Hebraeorum
neque aliarum gentium (Antiquitt. vn, cap. 15, 5. 2)? et quae jam dudum taxata est et explosa
jactantia de Alexandri M. fabulosa veneratione templi Hierosolymitani (antiquitt. XL, cap. 7, 5. 83
cons. Gervinus in hist. literarum german.'1., p. 217) nonne veritatis fi'nes longe transgreditur?
Atque eodem pertinet cum permultis aliis tota illa disputatio de Judaeis antiquitate et dignitate
longe Graecos ceterosque populos omnes antecellentibus libris 11. contra grammaticum Apionem
instituta, si hic fusius de ea re disserere locus et occasio permitteret. Neque minus ille Pseudo·
«Iosephus, de quo antea memoravimus, tenax priscarum suae gentis opinionum assectator, suo
more cadem de popularibus praedicavit, ubi, (V. 24, p. 141): „non fuerunt, inquit, sapientiores
„homines in mundo, quam fuerit populus domini, nec regnavit sapientia in alio populo quam
„in populo dei.“

Ipsi autem Fl. Josepho ad hanc de Judaeis opinionem accessit, quod suae aetatis trigesimo,
ultimo Neronis anno Romam profectus, sacerdotes aliquot servaturus, quos procurator Felix eo
supplicii causa miserat (vita, prooem 5. 3), omnium rerum perturbationem ac labantem imperii
statum suis oculis coram viderat, corruptionem morum, grassantemque libidinum omnium luem
ingenio ad Essenorum severitatem conformato perceperat. Quibus· cognitis, non dubito, quin in
pectore juvenili et patriae religionisque amore flagrante spes non dicam imperii et dominationis,

 


12

incolas, qui quidem habebant quod amitterent, et relictos se videbant a ducibus belli studio-
sissimis, tandem fractos animo, factionibus distractos, fessos belli calamitatibus, Romanos duce
clarissimo Vespasiano jam appropinquantes omnibus votis ad se vocasse ac libenter excepisse?
Atque ipse «Iosephus tali agendi ratione eximios successus se impetraturum sperare non potuit,
quia dominationem retinere voluit, patriae libertatem reddere voluit, extrema pati , tantis praemiis
propositis, anxie detrectavit.

Haec autem omnia gesta ante Romanorum adventum. Denique legiones bellico splendore
ac terrore affuere, Vespasiano ac Tito filio cum Placido tribuno militum ducibus (bel. jud.
III, 4 5. 1). Tum vero animo prorsus cadere Josephus3 nihil memorabile perpetrare, quod tantis
inceptis ac jactationibus dignum esset. Ipse retulit (1. c.), Romanos cum sexaginta millibus mili-
tum contra Judaeos militasse, inter quos tredecim millia auxiliarium, Arabum, Syrorum. Sed quid
viri fortis hostes numero comprendere ,referti Contra «Iosephus non minus ducenta millia virorum
militantium in una Galilaea provincia se habuisse affirmat (Jost. hist. Jud. 11. 7 3), quorum alter-
utram partem in armis tenebat, ceteris ad agrum colendum et negotia quotidiana reservatis et
interim domum dimissis. Tali multitudine, cujus virtutem bellicam eminenter collaudat,(de bel. jud.
111, 2, 5. 2), acerrime ac diu Romanis resisti potuit, praesertim quum <Iudaea majorem etiam
numerum militum haberet et tridui iter tantum a Galilaea abesset recta via per Samariam eunti
(de vita 5. 52), quo facilius fuisset auxilium mutuo ferre et Romanas copias partiri aut ab utroque
latere aggredi. Sed negari nequit, in numeris a Josepho allatis summam esse sive negli-
gentiam sive inscitiam sive jactationem. Nonne in Galilaea, se administrante provinciam, fuisse
dicit ducenta et quatuor oppida -et vicos, quorum minimum supra quindecim millia habitatorum
habuisse? (de bel. jud. 111, c. 3, 5. 2). Quae celeberrimus C. Ritter (Asia, VIII, parte 6 p. 688)
utrum vera suerint an exaggerata dijudicare haesitat, sed equidem, ceterorum numerorum com-
putatione perspecta, sive ex turpi ignorantia veri sive ex vana ostentatione orta dicere non du-
bitem. Quippe excusaretur quodammodo in Josepho belli ardor, si statim ab initio tanto copi·
arum robore confidere et adjuvari re vera potuisset3 fortasse etiam ipse sibi placuisset tot
millium dux et caput a synedrio sui populi constitutus. Sed qui quaeso fieri potuit, ut in
Galilaeae finibus, cujus ambitum Ritter (l. c.) fuisse dicit nonaginta milliariorum quadratorum, tot
homines et essent et viverent? Nonne haec et naturae et experientiae legibus prorsus repugnant?
Nam si ista ducenta et quatuor oppida cum suis incolis, vel minimo illo numero quindecim
millium accepto, multiplicamus, efficitur stupenda habitatorum multitudo: supra quadragies centena
millia! Plures igitur vides fuisse tum Judaeos in una provincia Galilaea, quam hodie fortasse,
tot saeculorum intervallo, per totum orbem terrarum numerantur Judaei! Vides per singulum
quodque milliarium quadratum vixisse quadraginta et quatuor millia hominum, id quod fertilissimas
et frequentissimas regiones terrae, veluti Belgicam et Sinenses, etiam nostris temporibus immane
quantum superatll Sed alia quoque sunt hujus generis, in quibus fldem Josepho non denegare
non possumus, quorum nonnulla saltem afferre liceat. Etenim quum Cumanus, procurator <Iudaeae
(de bel. jud. 11.. 12, 1 antiquitt. XX. 5, 5. 3. 6 5. 1) sub Claudio Caesare, primo Paschatis
die festo, tumultu orto ex petulantia militis Romani, exercitum jussisset sumtis armis in Antoniam
convenire, arcem templo imminentem ‚ «Iudaeorum multitudo metu perculsa in sugam propere se
dejecit ad inferiores urbis partes per angustos viarum exitus , contusique sunt ac contriti mutua
compressione inter fugiendum aut viginti millia, ut posteriore loco, aut decem millia hominum,
ut altero sibi ipse non conveniens dicit (anno 48 p. Chr.)! Josephi vcro aetate Cestius Gallus,

 


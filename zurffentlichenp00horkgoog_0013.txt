at libertatis patriae excitari utique ac laete quasi pullulare potuerit. Idem evenisse, Roma visa,
scimus viro illi immortalis memoriae, Luthero nostro.

Denique notum est, desperationem ac minitabundum civitatis religionisque interitum, tam·
quam ultimum refugium. spem et exspectationem vulgo apud Judaeos auxisse et provocasse de
Messia jamjam venturo, et inter gentem, quae divinitus numini supremo addicta suisset, nascituro
(Tacit. hist. V.‚ 13. Suetou. Vespas. c. 4) eique summum orbis terrarum imperium conciliaturo.
Ipsum salvatorem humani generis, non multis ante annis ex se ipsis et inter ipsos comparentem,
divinitus sibi missum non cognoverant, quia simplex candor verborum ejus opes et imperium orbis
terrarum silentio aut contemtu praeterierat, sola animarum salute nunciata, quas ad supremum
numen sua se ope atque efficacia reducturum esse certissimo vitae mortisque pignore promittebat.
ο Sed huic de Messia mox venturo opinioni quum Josephum principesque ejus aetatis viros tum
temporis fidem habuisse non putem, tamen genti Hebraeorum ita fuit jam diu insita, ut in simili
clade, quum ab Aegypti regibus opprimerentur, ipse scriptor in primordiis civitatis enarrandis
(de antiquitt. hebr. 11, cap. 9 ς. 2) contra bibliorum sacrorum auctoritatem, quae tanti se iacere
pedetentimque secuturum esse dictitat, ideo reges illos genus Hebraeorum exstinctum cupivisse
retulerit, quoniam e sacrorum scribis quidam 1) Pharaoni nunciasset, nasciturum illo circiter
tempore puerum, qui Aegyptiorum dominatum valde deprimeret, Israelitas vero extolleret,
gloria per omne aevum celeberrimum futurum3 regem autem perterritum hoc vaticinio mandasse
ut quidquid nasceretur stirpis virilis, deinceps interimeretur. Quam fabulam, cujus in vetere testa·
mento (exodo, cap. 2) frustra vestigia persequeris, non dubito, quin Josephus a rabbinis mutuatus
sit, in scholis sacra scripta explicando et exponendo traditam, uon minus quam mirabilem illam
Mosi contra Aethiopas expeditionem (Antiquitt. Π., cap, 10) multaque alia, de quibus serius
disputandi locus erit.

Hae igitur causae omnes, amor patriae libertatis, nimia fiducia et aestimatio gentis suae
virium, religiosa persuasio de deo suo populo hereditario favore ac necessario quodam con-
nexu patrocinante, odium peregrinae dominationis ac superstitionis, labes Mperii Romani suis
oeulis percepta et cuique patens, denique exemplum et ardor popularium, hae, inquam, causae
Josephum‚ quamquam animo saepenumero fluctuantem videbimus, validissimo impetu perpulerunt,
ut bellum semel conflatum ex animo susciperet atque ultro et sua sponte gereret et sine ullo
dubio, donec fieri posset, hostem acerrimum Romanorum se exhiberet. Neque
ipsi, quamvis iterum iterumque paene ad taedium usque repetat , credere possumus, coactum
tantum et necessitate quadam compulsum arma se contra Romanos cepisse , quae culpae excu-
satio et per se mala neque credita neque credibilis, uno illo loco notissimo (Vita §- 65) falsi
manifesto convincitur, in quo contra civem suum et aequalem, Justum Tiberiensem‚ et ipsum belli
judaici scriptorem, a criminationibus se purgare omni studio conatus est. Etenim Justus iste, Judaeus,
nomine latine verso, quod tum temporis in consuetudinem abierat sicuti apud nostrates medio aevo,
Pisti filius , vir graece satis doctus (J osephi vita 5. 9 οὐδ’ ἄπειρος παιδείας τῆς παρ’ Ἕλλησιν), strenuus
in agendo et adeo versutus et callidus, ut quamquam haud abstinuerat a parte belli, Agrippae regi,
imperatorum Romanorum amico, gratus maneret et ab epistolis sive a commentariis iactus esset, in suo

 

1) Hierophantam recte nominat Haverkamp. in adnotat. t. - En habes hic praeforma-
tam Bethlehemiticae caedis ab Herode perpetratae effigiem, quam notum est Joscphum si·

lentio praeterisse. 2


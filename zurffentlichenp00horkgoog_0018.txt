111

missus fuisset? Erat autem illa urbs Jotapata receptaculum firmissimum natura situque ac mon·
tibus aviis validum ac prope inexpugnabile (l. c.), „profundis vallibus adeo praeceps, ut in eas
prospicere cupientium visus ante deficiat quam ad imum adveniat“, semel jam ante Vespasiani
adventum, sed frustra a Placido oppugnatum (ib. cap. 6 5. 1). Cujus castelli situm et natm-am
primus reperit et visit et accurate descripsit noster civis et amicus, Gust. Schultz, immatura
morte summo et suorum et literarum detrimento abreptus (Ritter, Asia VIII. parte 6, p. 765 sqq.).
Statim igitur a Vespasiani militibus cingitur, acriterque pro loco et viribus pugnat, ut uno proelio
tredecim hostium interfectos, complures sauciatos fuisse referat (cap. 7 5. 5). Mox paucis diebus
interjectis, quum, missilium machinis circa urbem a septemtrionali parte, ubi solum adiri potuit,
jam positis, Romanorum artem belli et peritiam vereri coepisset, de fuga iterum cum primoribus
Jotapatae deliberavit3 sed impeditus a multitudine, frustraque conatus iis persuadere (ib. 5. 16.).
se illorum tantummodo commodo egressurum ex urbe, quod Romani ipsum solum capere quum
maxime cuperent et hanc ob causam ad obsidionem oppidumque expugnandum vehementius ex·
citarentur, per vim retinetur et tum vero necessitate coactus bellum cum summa alacritate quam
diutissime ducere studet, desperatione magis quam spe salutis, ita ut obsessionem urbis usque ad
quadragesimum septimum diem moraretur. Ac tum demum expugnata est incruenta paene ab
Romanis victoria, nee sine Judaei alicujus transfugae fraude ac proditione (ibid, 5. 33); quem
vix abstineo quin ipsius Josephi instigatione clandestina et impulsu ad hostes fugisse urbemque
prodidisse suspicer( Quod crimen sane quam gravissimum etsi certis documentis demonstrari
nequeat, id quod nemo fere exspectabit, confirmari tamen auctoris ipsius testimonio posse mihi
videtur. N am quum quadragesimo et septimo obsidionis die, aggeribus Romanorum jam supra
altitudinem murorum evectis, transfuga iste Vespasiano aperuisset, circa extremam noctis vigiliam
custodes urbis ad unum omnes requiem et somnum ex malis diei quaerere, non tantum sine pugna
et nullo resistente Titus et Placidus cum paucis militibus arcem occupaverunt», sed etiam, quum
jam plane dies illuxisset, in mediam civitatem penetraverunt, incolis ne tum quidem imminentem
interitum sentientibus (ib. 55. 33. 34.). Quod quo modo fieri potnerit in urbe munitissima sine
summa ducis aut incuria et negligentia aut voluntate et fraude, equidem non intelligo. Deinde
vero, id· quod certissimum mihi videtur culpae argumentum, quum posthac Iosephus eaptus Ve-
spasiano, coram filio Tito duobusque amicis ‚ praenunciasset, eum Caesarem et Imperatorem mox
in Neronis locum venturum et alter amicorum se mirari dixisset, quod tanta rerum futurarum scien·
tia praeditus, suam ipse captivitatem urbisque excidium non novisset, «Iosephus respondit (d. b.
j. III., 7 5. 9) Jotapatenis utique se praedixisse et excidium post septimum et quadragesimum
diem oppugnationis et fore ut ipse vivus a Romanis caperetur. Quae, captivis clam inquisitis,
vera reperta sunt. Quibus omnibus rite consideratis et apte conjunctis inter se, ego quidem
non dubito, quin «Iosephus quum Romanis resisti non posse intellexisset, suae unius saluti pro·
spic-iens consulto ac fraudulenter rem ita constituerit, ut Jotapata in manus eorum veniret ipseque
se saltem servaret. Aut enim vates fuit, verus dei interpres et sagax divino ore futura pandere,
aut callide ita rem composuerat , ut die quadragesimo septimo constituto hostes urbe potirentur.
Quorum utrum verum sit, nou facile quemquam putem dubitaturum. Non igitur ei credemus
aim-manti, „saepe se optasse potius emori quam patria prodita et belli sibi commissi administratione
„dedecorata apud illos feliciter vitam degere , quibuscum pugnatum missus fuisset“.

Neque captivitas omni fraudis suspicione caret. Etenim postquam urbs capta et crude-
linitae saevitum est contra «Iudaeos, quorum per obddionem ad quadraginta millia interemtos

